<!DOCTYPE html>
<html lang="en">
    <head>
        <title>Kapitola II</title>
        <meta charset="UTF-8">
        <meta name="viewport" content="width=device-width, initial-scale=1">
        <link href="../CSS/Styler.css" rel="stylesheet">
    </head>
   
    <body>
         <header><h1>Operační systémy</h1></header>
        <h3 id="CJOS">Co je OS</h3>
        <hr>
        <p>Programové vybavení (<i>software</i>) je podmínkou využití technického vybavení 
        (<i>hardware</i>). V raných dobách počítačové éry byly programy vytvářeny vždy pro konkrétní hardware. V okamžiku, kdy počítače začaly být produkovány ve větších sériích, objevila se i potřeba vývoje speciálních <b>systémových programů</b>, které by obstaraly základní operace s hardwarem a nabídly prostředí pro běh aplikací, tj. programů určených pro konkrétní účely.</p>
    <p>Základním programovým vybavením počítačů (<i>a jim podobných zařízení</i>) jsou <b>operační systémy</b> (<a href="https://cs.wikipedia.org/wiki/Opera%C4%8Dn%C3%AD_syst%C3%A9m">OS - Operation System</a>).
        Jejich nejdůležitější funkcí je zajištění řízení <a href="https://cs.wikipedia.org/wiki/Hardware">hardware</a>.
        To má na starosti jádro systému, které tvoří subsystémy pro správu procesoru, paměti, diskových médií a dalších zařízení.
        Jádro pro své operace vyžaduje instalaci ovladačů jednotlivých zařízení (<i>drivers</i>) a s jejich pomocí zpřístupňuje technické vybavení běžícím procesům.</p>
        
        <h3 id="NSOS">Nezbytné součásti OS</h3>
        <hr>
        <p>Nezbytnou součástí operačních systémů je <b>aplikační rozhraní</b>(<a href="https://cs.wikipedia.org/wiki/API">API -  Application  Programming  Interface</a>),  které  nabízí  programátorům prostředky pro vývoj aplikací pro daný systém.
        <b>Uživatelské rozhraní</b> slouží k ovládání OS a k spouštění aplikací.
        Zatímco starší OS se ovládaly častěji prostřednictvím <b>příkazového řádku</b> (<a href="https://cs.wikipedia.org/wiki/P%C5%99%C3%ADkazov%C3%BD_%C5%99%C3%A1dek">CLI - Command Line Interface</a>), moderní systémy poskytují <b>grafické uživatelské rozhraní</b> (<a href="https://cs.wikipedia.org/wiki/Grafick%C3%A9_u%C5%BEivatelsk%C3%A9_rozhran%C3%AD">GUI - Graphic User Interface</a>) založené na oknech a grafických prvcích</p>
        <p><i>Na počátku vývoje moderních OS byl víceúlohový a víceuživatelský systém 
        <b>UNIX</b>, který se od 70. let používal v sálových počítačích i minipočítačích.
        Jeho principy využily i další OS. V 80. letech minulého století si vzájemně konkurovaly systémy firmy Microsoft (<b>MS DOS</b>),  instalované na počítačích IBM PC, a firmy Apple (<b>Mac OS</b>), která rozvinula myšlenky vývojářů společnosti Xerox a začala jako první používat grafické uživatelské rozhraní.
        To  se stalo také základem <b>MS Windows</b>, jenž hrál prim především na přelomu tisíciletí.
        V té době už získával stále větší popularitu volně šiřitelný systém <b>Linux</b>, pojmenovaný podle svého tvůrce Linuse Torvaldse a staršího vzoru UNIXu.
        Zatímco operační systémy Windows dominují především na osobních počítačích v domácnostech i kancelářích, různé linuxové distribuce  jsou velmi často instalovány na síťových serverech.</i></p>
        
        <h3 id="ROS">Rozřazení OS</h3>
        <hr>
        <p>Současné OS rozdělujeme nejčastěji podle typů zařízení, pro která jsou určeny.
        Existují  systémy pro <b>síťové servery</b> (např. <i>MS Windows 2012 Server, Linux, Unix</i>), <b>pro běžné osobní počítače</b> - desktopy, notebooky, netbooky (např. <i>MS Windows, Linux Ubuntu, OS X</i>), <b>pro mobilní zařízení</b> (<i>Androied, Symbian, Windows phone, IOS</i>) i speciální <b>RTOS</b> (<a href="https://cs.wikipedia.org/wiki/Opera%C4%8Dn%C3%AD_syst%C3%A9m_re%C3%A1ln%C3%A9ho_%C4%8Dasu">Real-Time Operating System - systémy reálného času</a>),
         které zajišťují provoz „chytrých“ zařízení, jakými jsou robotické kamery využívané pro sportovní přenosy, 
         měřící přístroje na orbitálních stanicích nebo jednotky pro řízení různých průmyslových procesů. Zatímco u desktopového systému je možné pozdržet dokončení některých operací a provádět paralelně jiné operace, v případě RTOS je nezbytné provádět operace bez prodlevy a s vysokou spolehlivostí v reálném čase</p>
          <figure>
        <img src="tux.jpg" alt="Nux" height="200" width="200" >
            <figcaption>Logo linuxu</figcaption>
        </figure>
        <footer>© 2022 - Walter Oboňa - IT1® ☼</footer>       
      
        
    </body>
</html>
